![Afstand nemen ten opzichte van je familie](/assets/data-models/stories/20210000030_bvz_afstand-nemen-ten-opzichte-van-je-familie/featured.jpg)<br><small><utm-source sourceUrl="https://hetutrechtsarchief.nl/beeldmateriaal/detail/ba4692ab-ee67-5856-be4b-1d99c9341969">Image source</utm-source></small>

Zijn dochter Belle had van haar adellijke origine enige afstand genomen: ze vond dat “adel” vooral neerkwam op het recht om te jagen, en dat het verder niet veel voorstelde (brief [1490](https://charriere.huygens.knaw.nl/edition/entry/3214)). Met twee van haar broers (Willem en Vincent) had ze dan ook rond haar 25e een nogal moeizame verhouding. In brieven aan haar lievelingsbroer Ditie, die bij de Marine was, reageerde ze (brief [348](https://charriere.huygens.knaw.nl/edition/entry/2072)) haar ergernis af over hun “unieke en exclusieve passie voor de jacht”.

Haar verhaal Le Noble (uit 1763) maakt de vader van de vrouwelijke hoofdpersoon, met zijn adellijke pretenties, een beetje belachelijk. Deze fictieve vader lijkt in niets op Belle’s eigen vader, dat blijkt wel in haar correspondentie (brief [331](https://charriere.huygens.knaw.nl/edition/entry/2055)).
