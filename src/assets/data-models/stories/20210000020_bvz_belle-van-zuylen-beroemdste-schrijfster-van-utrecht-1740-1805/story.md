![Belle van Zuylen, beroemdste schrijfster van Utrecht, 1740-1805](/assets/data-models/stories/20210000020_bvz_belle-van-zuylen-beroemdste-schrijfster-van-utrecht-1740-1805/featured.jpg)
<utm-source sourceUrl="https://hetutrechtsarchief.nl/beeldmateriaal/detail/ba4692ab-ee67-5856-be4b-1d99c9341969">Image source</utm-source>

De Van Tuylls waren van adel, en bewoonden sinds enkele generaties Slot Zuylen, althans in de zomer. In haar brieven beschrijft Belle van Zuylen inderdaad het gezinsleven als sober. Dat lijkt vooral door haar vader geïnspireerd te zijn: “hij wil geen vuur op zijn kamer, hij gaat liever te voet ergens heen dan per koets, hij zit liever op een harde stoel dan in een fauteuil, en zo is hij in alles” (brief 331). Van zijn kinderen verlangde hij hetzelfde, en inderdaad schrijft Belle in 1793: ”Die enorme rijkdom van kooplieden heb ik altijd weerzinwekkend gevonden” (brief 1116).

Ze is in zekere zin wel trots op haar familie: “Van alle Tuylls die ik ken is niemand gierig of hypocriet, niemand die om welk eigenbelang dan ook tot een laaghartige daad bereid is, niemand zelfs die niet weldadig is, en tot edelmoedig handelen in staat” (brief 157). Ook na haar huwelijk blijft ze haar “meisjesnaam” gebruiken in haar handtekening: Tuyll de Charrière, of T. de C.
