![](/assets/data-models/stories/20210000025_belle-van-zuylen_klein-paushuize/featured.jpg)
<br>
<small>
<utm-source sourceUrl="https://hetutrechtsarchief.nl/beeldmateriaal/detail/7cca2788-9f13-5db4-854b-7ed704d93b49">Afbeelding bron</utm-source>
</small>

Hier woonde haar schoonzuster Dorothea, weduwe van haar broer Vincent, met haar kinderen, van wie Willem-René de oudste was. Deze neef nam in 1793 (hij was toen 12) per brief (en in het Frans) contact op met zijn tante. Zij gaat daar graag op in, want ze houdt ervan jongere mensen te begeleiden, te adviseren en te corrigeren (<utm-source sourceUrl="https://charriere.huygens.knaw.nl/edition/entry/3518/transcription">brief 1794</utm-source>). Hij is daar niet altijd van gediend, maar gaat in 1799 toch graag een aantal maanden bij haar logeren in Zwitserland. Ze is dan nogal geschokt te merken dat hij – als Nederlander! – niet kan zwemmen, en ze laat hem zwemles nemen in het Meer van Neuchâtel. Later informeert ze van tijd tot tijd of hij nog wel geregeld blijft zwemmen (<utm-source sourceUrl="https://charriere.huygens.knaw.nl/edition/entry/3944/transcription">brief 2220</utm-source>).
