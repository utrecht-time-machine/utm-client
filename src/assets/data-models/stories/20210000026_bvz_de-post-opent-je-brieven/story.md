![De post opent je brieven!!](/assets/data-models/stories/20210000026_bvz_de-post-opent-je-brieven/featured.jpg)<br><small><utm-source sourceUrl="https://hetutrechtsarchief.nl/beeldmateriaal/detail/ba4692ab-ee67-5856-be4b-1d99c9341969">Image source</utm-source></small>

Het ging vooral om de correspondentie met David-Louis Constant d’Hermenches, die ze in februari 1760 in Den Haag had ontmoet. In juli 1762 geeft ze hem gedetailleerde instructies: zijn voor haar bestemde zendingen moeten niét per post worden verstuurd: “Ik weet uit ervaring dat de post de brieven opent. Zorg ervoor dat op de buitenste envelop het adres van Perponcher vermeld staat: hij is er de man niet naar om indiscreet te zijn, en hij heeft teveel achting voor mij om van zoiets een probleem te maken” (brief [61](https://charriere.huygens.knaw.nl/edition/entry/1785)).
In januari 1763 gebruikt ze zelf deze route voor een brief aan Constant d’Hermenches: “Ik weet nog niet wanneer ik mijn toekomstige zwager zal belasten met de bezorging van dit pakket, dat buitensporige vormen begint aan te nemen, maar als je het ontvangen hebt, schrijf me dan” (brief [76](https://charriere.huygens.knaw.nl/edition/entry/1800)). En ze herhaalt dat hij zelf ook dit adres moet gebruiken.
