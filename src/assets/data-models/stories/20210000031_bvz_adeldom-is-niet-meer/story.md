![Adeldom is niet meer](/assets/data-models/stories/20210000031_bvz_adeldom-is-niet-meer/featured.jpg)<br><small><utm-source sourceUrl="https://hetutrechtsarchief.nl/beeldmateriaal/detail/ba4692ab-ee67-5856-be4b-1d99c9341969">Image source</utm-source></small>

Ondertussen prentte Isabelle haar neef Willem-René (zoon van broer Vincent) in dat hij voorbereid moest zijn op een leven zonder de traditionele voorrechten van de adel. Toen hij nog pas 17 was, ried zijn tante hem al – per brief – aan om ervoor te zorgen dat zijn kinderen later niet zouden weten van hun adellijke afkomst ([brief 2088](https://charriere.huygens.knaw.nl/edition/entry/3812/transcription)). Voor deze neef schreef zij haar (voor zover bekend) enige in het Nederlands gestelde gedicht, waar ze haar gedachten over de adel wel heel duidelijk formuleert ([brief 2078](https://charriere.huygens.knaw.nl/edition/entry/3802/transcription)):

_Adeldom is niet meer. Zult gij haar lot beklaagen,<br>
En lang in sac en asch de rouw over haar draagen?_
