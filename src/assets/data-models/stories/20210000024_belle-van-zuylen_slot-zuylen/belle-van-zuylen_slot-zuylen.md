De Van Tuylls waren van adel. Ze bezaten ook Slot Zuylen, aan de Vecht. Daar woonden ze in de zomer. Als je dit prachtige Slot ziet, met de tuinen eromheen, kan je haast niet geloven dat Belle van Zuylen haar ouderlijk huis en vooral haar vader beschrijft als betrekkelijk sober. Toch is dat zo.

En van zijn kinderen verlangde hij “dezelfde soberheid, gematigdheid, eenvoud en onthouding, waaraan hij zich zelf strikt houdt. Hij wil geen vuur op zijn kamer, hij gaat liever te voet dan per koets ergens heen, hij zit liever op een harde stoel dan in een fauteuil, en zo is hij in alles” (brief 331). Op heel haar familie is ze eigenlijk best trots: “Van alle Van Tuylls die ik ken is niemand gierig of hypocriet, niemand die om welk eigenbelang dan ook tot een laaghartige daad bereid is, niemand zelfs die niet weldadig is, en tot edelmoedig handelen in staat (brief 157).
